###M00xx: Motie tot het veranderen van cultuur rondom het beschermen van privégegevens binnen de organisatie van de Belastingdienst

De kamer,

gehoord de beraadslaging,

constaterende, dat de Belastingdienst door stichting Bits of Freedom is genomineerd voor de publieksprijs van de Big Brother Award 2018;^(**[1]**)

constaterende, dat de Belastingdienst processen in werking heeft gesteld die in strijd zijn met de Algemene verordening gegevensbescherming (AVG);^(**[2]**)

constaterende, dat de Belastingdienst niet kan garanderen dat gevoelige gegevens van burgers binnen haar systemen blijven;^(**[3]**)

constaterende, dat er al eerder data is gelekt bij de Belastingdienst;^(**[4]**)

constaterende, dat ondanks de al eerdere datalek bij de Belastingdienst, de rechter onlangs geoordeeld heeft dat de stichting Museumkaart privégegevens aan de Belastingdienst moet geven;^(**[5]**)

roept de regering op, tot het veranderen van de roekeloze wijze waarop de Belastingdienst met privégegevens omgaat;

roept de regering op, om grenzen te stellen aan de verzamelzucht van de Belastingdienst als het gaat om privégegevens,

En gaat over tot de orde van de dag.

---

**[1]:** _Van Miltenburg, O. (2018, 6 december). BoF nomineert fiscus, Facebook en Kamer van Koophandel voor Big Brother Award. Geraadpleegd op 8 december 2018, van https://tweakers.net/nieuws/146619/bof-nomineert-fiscus-facebook-en-kamer-van-koophandel-voor-big-brother-award.html_  
**[2]:** _Van Miltenburg, O. (2018, 5 juli). Belastingdienst gebruikt burgerservicenummer onwettig in btw-identificatienummer. Geraadpleegd op 8 december 2018, van https://tweakers.net/nieuws/140667/belastingdienst-gebruikt-burgerservicenummer-onwettig-in-btw-identificatienummer.html_  
**[3]:** _Van Miltenburg, O. (2018, 12 oktober). Belastingdienst kan beveiliging gevoelige persoonsgegevens niet garanderen. Geraadpleegd op 8 december 2018, van https://tweakers.net/nieuws/144467/belastingdienst-kan-beveiliging-gevoelige-persoonsgegevens-niet-garanderen.html_  
**[4]:** _Van Voorst, S. (2017, 30 juni). Belastingdienst doet melding van datalekken na intern onderzoek. Geraadpleegd op 8 december 2018, van https://tweakers.net/nieuws/126609/belastingdienst-doet-melding-van-datalekken-na-intern-onderzoek.html_  
**[5]":** _Wokke, A. (2018, 15 november). Rechter: stichting Museumkaart moet privégegevens aan Belastingdienst geven. Geraadpleegd op 8 december 2018, van https://tweakers.net/nieuws/145835/rechter-stichting-museumkaart-moet-privegegevens-aan-belastingdienst-geven.html_  

---

##Deze motie is ingediend door /u/-___-_ namens D18, met
##steun van het CDA
##De eerste lezing loopt tot <dag>, <dag> december 2018.
